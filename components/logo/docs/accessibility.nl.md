<!-- @license CC0-1.0 -->

# Toegankelijkheid

Als het logo tekst bevat, dan is het belangrijk voor gebruikers dat de letters voldoende groot zijn en de tekst voldoende contrast heeft. [WCAG eis 1.4.6](https://www.w3.org/TR/WCAG21/#contrast-enhanced) maakt voor logo's een uitzondering, maar het is niet gebruiksvriendelijk om hier een uitzondering te maken.

Test je logo in _dark mode_ en in _forced colors_ mode, want je wil dat het logo duidelijk is op zowel een lichte als een donkere achtergrond.

Test je logo in pagina's die tot 400% zijn gezoomd in scherm van 1280px breed. Je logo moet ook duidelijk zijn wanneer die maximaal 320px breed is (1280px รท 4). Als je rekening houdt met een marge van 24px, dan moet je logo ook duidelijk zijn wanneer die maximaal 272px breed is (320px - 2 ร 24px marge van de pagina).

Is je logo niet voldoende toegankelijk? Logo's worden na verloop van tijd vaak veranderd, dus het is nooit te laat om het logo voor de hele organisatie beter te maken. Als je inspraak hebt in het ontwerpproces van je logo, probeer dan een minimale contrastverhouding van 4,5:1 aan te houden (of 3:1 voor grotere tekst).

Tekst in de afbeelding van het logo zal niet vertaald worden door automatische vertalingen van browsers. Overweeg of je de tekst uit de afbeelding in het HTML document kan plaatsen, zodat de tekst ook begrijpelijk is voor gebruikers van een automatische vertaling. Gebruik in HTML `translate="no"` als tekst in het logo niet vertaald moet worden.

Besteed aandacht aan alle logo's op de website, niet alleen aan het bedrijfslogo.
