---
title: Design richtlijnen - UX Principes
hide_title: true
hide_table_of_contents: false
sidebar_label: Design richtlijnen - UX Principes
sidebar_position: 2
pagination_label: Design richtlijnen - UX Principes
description: Design richtlijnen - UX Principes
keywords:
  - design
  - richtlijnen
  - ux
  - principes
  - ux principes
---

<!-- @license CC0-1.0 -->

# Design richtlijnen - UX Principes

De User Experience (UX) verbindt de organisatie met de eindgebruiker, in dit geval de gemeente met haar medewerkers. De gemeente heeft haar doelen met de informatievoorziening, de medewerker wil haar werk gemakkelijk en prettig kunnen uitvoeren. Deze twee pijlers kunnen elkaar versterken als je ze vanaf de start meeneemt in je project.

## Do’s en don’ts

Omdat we niet weten met welk apparaat onze collega’s gebruik gaan maken van de applicatie zorgen we ervoor dat deze op alle schermen een optimale weergave heeft. Dit noemen we responsive design. Het design verandert mee met de schermbreedte. Begin te ontwikkelen voor het smalste scherm en werk vervolgens naar de breedste variant.

### Kleurgebruik

Uit onderzoek blijkt dat laaggeletterde mensen schrikken van de kleur rood. Gebruik deze kleur daarom niet bij iets waar op geklikt kan worden. De tekst wordt namelijk niet gelezen, de laaggeletterde acteert op kleur.

Daarbij is het een patroon dat rood gevaar of waarschuwing betekent. Wijk niet af van dit patroon. In Utrecht gebruiken we blauw voor links en buttons. Alleen voor foutmeldingen zetten we rood in.

### Buttons en links

Een button valt op, maar meerdere buttons op één scherm leidt af. Links worden vooral gebruikt om te navigeren en verschijnen dan ook in of direct na een zin. Buttons worden gebruikt voor acties, zoals 'toevoegen', 'sluiten' of ‘opslaan’.

Lees meer over links en buttons: [https://nl-design-system.github.io/utrecht/docs/componenten/typografie/link](https://nl-design-system.github.io/utrecht/docs/componenten/typografie/link)

### Zoekvelden

Hou je aan de conventies voor zoekvelden. Plaats het zoekveld linksboven in het scherm als de zoekfunctie altijd alle informatie doorzoekt.

Zoek je in detail-informatie, plaats het zoekveld dan niet in de header, maar bij de content.

Plaats nooit twee zoekvelden (voor ‘alles doorzoeken’ en ‘een gedeelte doorzoeken’) in één scherm, dat roept alleen verwarring op.

### Informatie op maat

Toon alleen informatie die relevant is voor je collega: overbodige informatie geeft alleen maar onnodige belasting van de hersenactiviteit van je collega.
