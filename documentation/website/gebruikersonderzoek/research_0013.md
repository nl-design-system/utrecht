---
title: Onderzoek verscheidene iconen November
hide_title: true
hide_table_of_contents: false
sidebar_label: Onderzoek verscheidene iconen November
sidebar_position: 2
pagination_label: Onderzoek verscheidene iconen November
description: Gebruikersonderzoek verscheidene iconen November
keywords:
  - icoon
  - icon
  - icons
  - iconen
  - duidelijkheid
  - digitaal gebruikersonderzoek
  - gebruikersonderzoek
  - energietoeslag
  - rioolheffing
  - milieuzone
  - omgevingsvisie
---

<!-- @license CC0-1.0 -->

# Onderzoek verscheidene iconen November

**tl;dr: Er is bij een aantal iconen een duidelijke voorkeur van icoon per onderwerp te vinden.**

## Doel van het onderzoek

Er achter komen of bij de volgende onderwerpen Ã©Ã©n van de getoonde iconen significant duidelijker is dan de andere:

- Informatie over energietoeslag
- Informatie over betaald parkeren
- Informatie over milieuzones
- Informatie over milieuzone ontheffing
- Informatie over rioolheffing
- Informatie over thuiswerken

## Datum onderzoek

Het onderzoek is gestart op 9 november 2022 en geindigd op 23 november 2022.

## Opzet

We hebben in eerste instantie 47 mensen de enquete gestuurd. Daarnaast is de enquete ook nog doorgestuurd naar deelnemers van openGemeenten. We hebben gevraagd welke knoppen het beste passen bij het onderwerp, en we hebben gevraagd of de respondent dit wilde toelichten. In totaal hebben 47 mensen de enquete ingevuld.

## Resultaten en inzichten

Er is bij een aantal vragen een duidelijke voorkeur te zien voor een icoon, zie de percentages bij de resultaten boven. We zien die duidelijke voorkeur terug bij Energietoeslag, Betaald parkeren, Omgevingsvisie, Rioolheffing en Thuiswerken.

Hieronder volgende de inzichten, specifiek per vraag.

### Energietoeslag

"Hieronder staan vier (fictieve) knoppen. Vind jij knop A, knop B, knop C of knop D het beste passen bij informatie over energietoeslag?"

![de vier energietoeslag iconen](../../../static/img/onderzoek_energietoeslag.png)

#### Resultaten Energietoeslag

- Knop A: 16%
- Knop B: 26%
- Knop C: 53%
- Knop D: 5%

#### Inzicht: Het handje wordt geassocieerd met ontvangen, de portemonnee met geld

Uit een groot aantal opmerkingen (36,2%) bij het energieteoeslag icoon blijkt dat het handje geassocieerd wordt met iets ontvangen. Bij het overgrote deel van deze opmerkingen (14 van de 17) blijft dat neutraal. Bij een klein aantal (3 van de 17) wordt het opgestoken handje als bedelen gezien.

De portemonnee wordt geassocieerd met geld, maar door een kleiner aantal (17,0%) personen.

### Betaald parkeren

"Hieronder staan twee (fictieve) knoppen. Vind jij knop A of knop B het beste passen bij informatie over betaald parkeren?"

![de twee betaald parkeren iconen](../../../static/img/onderzoek_betaaldparkeren.png)

#### Resultaten Betaald parkeren

- Knop A: 67%
- Knop B: 33%

#### Inzicht: Het euroteken wordt bij de getoonde grootte als duidelijker ervaren dan het muntje met daarin een euroteken

Bij de geteste grootte van de iconen wordt door de een groot gedeelte van de deelnemers (51,1%) aangegeven dat ze het euroteken dat los wordt weergegeven (Knop A) als duidelijker ervaren dan het euroteken in de munt (Knop B).

### Milieuzone

"Hieronder staan drie (fictieve) knoppen. Vind jij knop A, knop B of knop C het beste passen bij informatie over milieuzones?"

![de drie Milieuzone iconen](../../../static/img/onderzoek_milieuzone.png)

#### Resultaten Milieuzone

- Knop A: 51%
- Knop B: 23%
- Knop C: 26%

### Milieuzone ontheffing

"Hieronder staan drie (fictieve) knoppen. Vind jij knop A, knop B of knop C het beste passen bij informatie over milieuzone ontheffing?"

#### Inzicht: Uitroepteken in of buiten de vrachtwagen maakt een groot verschil

De locatie van het uitroepteken (binnen of buiten de vrachtwagen) heeft invloed op de betekenis van het icoon als geheel. Als het uitroepteken binnen de vrachtwagen staat, wordt het icoon geassocieerd met iets wat er in de vrachtwagen zit. Als het icoon buiten de vrachtwagen staat dan wordt het icoon geassocieerd met iets dat de vrachtwagen doet. Opgemerkt door 17,0% van de deelnemers.

#### Inzicht: Alle drie de iconen niet heel duidelijk

Er waren een aantal deelnemers (10,6%) die geen van de drie keuzes duidelijk vonden.

![de drie Milieuzone ontheffing iconen](../../../static/img/onderzoek_milieuzone_ontheffing.png)

#### Resultaten Milieuzone ontheffing

- Knop A: 51%
- Knop B: 21%
- Knop C: 28%

### Omgevingsvisie

"Hieronder staan vier (fictieve) knoppen. Vind jij knop A, knop B, knop C of knop D het beste passen bij informatie over omgevingsvisie?"

![de vier Omgevingsvisie iconen](../../../static/img/onderzoek_omgevingsvisie.png)

#### Resultaten Omgevingsvisie

- Knop A: 19%
- Knop B: 2%
- Knop C: 70%
- Knop D: 9%

#### Inzicht: De cirkel in het icoon werkt goed

Veel van de respondenten (29,8%) geven bij de opmerkingen aan dat de de circkel om het huisje duidelijk aangeeft dat het om de omgeving gaat.

### Rioolheffing

"Hieronder staan twee (fictieve) knoppen. Vind jij knop A of knop B het beste passen bij informatie over rioolheffing?"

![de twee Rioolheffing iconen](../../../static/img/onderzoek_rioolheffing.png)

#### Resultaten Rioolheffing

- Knop A: 70%
- Knop B: 30%

#### Inzicht: Het euroteken wordt ook bij de rioolheffing bij de getoonde grootte als duidelijker ervaren dan het muntje met daarin een euroteken

Bij de geteste grootte van de iconen wordt door de een groot gedeelte van de deelnemers (21,3%) aangegeven dat ze het euroteken dat los wordt weergegeven (Knop A) als duidelijker ervaren dan het euroteken in de munt (Knop B).

#### Inzicht: Geld door de WC spoelen

Bij knop B krijgen een aantal deelnemers (17,0%) de associatie dat er geld door de wc wordt gespoeld

#### Duidelijke WC

Van de deelnemers vonden een groot aantal (29,8%) Knop A een duidelijkere WC weergeven dan die van Knop B. Een veel kleiner aantal (8,5%) vonden de WC op Knop B een duidelijkere WC dan die op Knop A.

### Thuiswerken

"Hieronder staan twee (fictieve) knoppen. Vind jij knop A of knop B het beste passen bij informatie over thuiswerken?"

![de twee Thuiswerken iconen](../../../static/img/onderzoek_thuiswerken.png)

#### Resultaten Thuiswerken

- Knop A: 35%
- Knop B: 65%

#### Inzicht: Huisje wordt geassocieerd met thuiswerken

Een aantal deelnemers (19,1%) associeerden het huisje direct met thuiswerken.

#### Inzicht: Beide iconen niet heel duidelijk

Er waren een aantal deelnemers (17,0%) die geen van beide knoppen duidelijk vonden.

## Wie hebben het onderzocht

- [RenÃ© Olling, UX Designer](mailto:r.olling@utrecht.nl)
- [Jeroen du Chatinier, UX Designer](mailto:j.du.chatinier@utrecht.nl)
- [Martijn Rietveld, Open Gemeenten](mailto:martijn@opengemeenten.nl)

## Wat is er mee gedaan?

- We geven dit onderzoek (en de iconen ðŸ˜Š) door aan OpenGemeenten, zodat zij dit de iconenset die ze aanbieden kunnen verbeteren.
- We nemen dit icoon mee in de verbetering van alle iconen bij de gemeente Utrecht, waar deze relevant zijn. Dit wordt dan zichtbaar in de toptaken van utrecht.nl.
